# Zen Circus 
#### 01/01/1990
## Teatro Duse, Bologna

> “Scaletta speciale e sorprese varie. Porteremo un vero e proprio circo sul palco.”

Questo l'improvviso annuncio dell’unica data teatrale degli **Zen Circus**, pubblicato poco meno di due mesi fa ed esaurito in poche ore. Preso dalla curiosità e dalla distanza dal loro ultimo live, ho acquistato il biglietto senza pensarci.

---

## L’inizio dello spettacolo

Ad aprire la performance, dinanzi al **tendone rosso**, è entrato in corsa un clown sul monociclo, interrotto poco dopo dal presentatore circense, che lo ha cacciato via per introdurre lo spettacolo e dare il via alle danze.

Eccetto qualche lieve dimenticanza sui testi – gestita egregiamente da **Andrea Appino**, frontman nato – l’esecuzione del quartetto è stata al meglio della loro forma, con un’esibizione ricca di brani e un intermezzo acustico tra la platea, senza amplificazione elettrica: chitarra, cajon, diamonica e voce.

---

## L’energia del live

Il concerto è proseguito spedito, cantato brano dopo brano **a squarciagola**, con inevitabile invasione del pubblico in platea e sul palco. Più di qualcuno si è trovato in poltrona, che, vuoi o non vuoi, non è proprio il posto più adeguato per questo tipo di sonorità.

Una bella esibizione, ma con un “grosso ma”: dalle premesse, ci si aspettava qualcosa di unico. Gli ospiti non ci sono stati, e la scenografia circense è stata utilizzata solo per un minuto sul finale, con un lanciatore di coltelli e la sua compagna di palco.  

Per come è stata venduta, la serata **poteva essere molto più eclatante**, sfruttando l’atmosfera circense in molti modi senza distrarre dal cuore del concerto: un set del quartetto al meglio della loro forma.

Che fosse un test per una futura avventura teatrale? Il set di un video (ma non c’erano telecamere o avvisi)? Oppure semplicemente una data perché avevano voglia di suonare?

**Voto:** 8/10, ma poteva essere 10.

---

## Scaletta

### Palco
- Fino a spaccarti due o tre denti  
- Catene  
- Non voglio ballare  
- Voglio invecchiare male  
- Il fuoco in una stanza  
- Andate tutti affanculo  
- Il mondo come lo vorrei  
- Appesi alla luna  
- L’amore è una dittatura *(piano e voce)*  

### Dalla prima galleria in acustico
- Ragazzo eroe  
- L’egoista  

### Dalla platea in acustico
- Vent’anni  
- La democrazia semplicemente non funziona  

### Dal palco
- Canta che ti passa  
- Brano degli esordi *(Primo o secondo EP)*  
- Vana gloria  
- Figlio di puttana  
- Non  
- L’ultima casa accogliente  

### Bis
- L’anima non conta  
- Viva
