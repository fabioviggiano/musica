# Alfamist
#### 01/01/1900
## Locomotiv Club, Bologna
Un’umidità spacca-ossa è calata su tutta la Bolognina. La soluzione a questo freddo è accelerare il passo, soffiare nell’aria per riabituarsi alle nuvolette di vapore acqueo che emaniamo nella sera e infilarsi dentro il **Locomotiv Club**, con le sue pareti rosse costellate di poster che ricordano alcuni dei concerti più noti del locale.

## Il pubblico e l’attesa

Stasera il concerto è **sold out**. L’età del pubblico è prevalentemente sopra la trentina. Sul palco c’è **Alfa Mist**, pianista, produttore e MC dal Regno Unito, con alle spalle cinque album, di cui l’ultimo, *Variables*, di recente pubblicazione.

## Lo spettacolo

Lo spettacolo vede l’artista al centro, circondato dalla band, alla quale viene dato ampio spazio durante l’ora e mezza di esibizione. Per ogni musicista non c’è un semplice momento solista, ma un vero momento di connessione con il pubblico.  
Un assolo di corno nel silenzio della sala è il segnale che dà il via a questa scia di presentazioni dei singoli componenti.

La filosofia di Alfa Mist, tra un brano e l’altro, è chiara: **“talk less, play more”**. Tuttavia, ci tiene a ricordare che tra poco meno di due settimane il suo trombettista – lo stesso dell’assolo di corno – si esibirà al **Bologna Jazz Festival**.

## Visual e dualismo artistico

Sul retro del palco, i visual trascinano lo spettatore in un viaggio animato che, nel tratteggio, ricorda *La Notte Stellata* di Van Gogh. Da quel blu scuro emerge Alfa Mist, disegnato in veloci transizioni che lo mostrano con e senza cappellino, quasi a far emergere le sue due identità.

È nello stesso concerto che prende forma con forza il dualismo dell’artista: da una parte l’anima **jazz**, dall’altra quella **hip hop**. Non manca infatti un breve momento in cui, al suono del pianoforte, Alfa Mist unisce le rime della sua voce.

I visual, una serie di animazioni ispirate al celebre quadro di Van Gogh, pongono spesso Alfa Mist al centro della scena pittorica, in una velocissima transizione di volto, con e senza cappellino, sospeso a cavallo tra jazz e hip hop.
