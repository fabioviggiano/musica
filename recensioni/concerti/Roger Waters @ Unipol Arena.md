# Roger Waters
#### 4 date sold out, Unipol Arena – Bologna

Quattro date **sold out** all'**Unipol Arena**, per un totale di circa **40.000 spettatori** in meno di una settimana. Sul palco, un uomo che ha fatto la storia della musica: **Roger Waters**, fondatore dei Pink Floyd.

Un concerto evento che è un vero e proprio viaggio visivo. Schermi che evolvono costantemente, calando dal retro palco fino a tagliare il parterre e scrivere sui muri, disegnare ritratti, denunciare i potenti e lanciare messaggi che invitano a **RESISTERE**. Obiettivo costante: Donald Trump, indicato come simbolo di divisione e dei "muri" politici, mentre la musica invita all’unione. Foto di bambini dai campi di conflitto e richiami alla società contemporanea si alternano a immagini potenti, creando un percorso che, nonostante gli anni, rimane profondamente attuale.

Sul piano musicale poco da dire: la produzione è perfetta, i musicisti eccellenti, due coriste straordinarie che stregano e commuovono. Waters appare come un semi-Dio consapevole del suo ruolo: 40 anni di esperienza e un carisma unico. Durante la performance diventa una **divinità umana**, ringraziando più volte un pubblico completamente immerso nella catarsi collettiva, alzando le braccia al cielo in un gesto di costante gratitudine.

## Scaletta

**Set 1**  
- Speak to Me  
- Breathe  
- One of These Days  
- Time  
- Breathe (Reprise)  
- The Great Gig in the Sky  
- Welcome to the Machine  
- Déjà Vu  
- The Last Refugee  
- Picture That  
- Wish You Were Here  
- The Happiest Days of Our Lives  
- Another Brick in the Wall Part 2  
- Another Brick in the Wall Part 3  

**Set 2**  
- Dogs  
- Pigs (Three Different Ones)  
- Money  
- Us and Them  
- Smell the Roses  
- Brain Damage  
- Eclipse  

**Encore**  
- Mother  
- Comfortably Numb
