# Marracash - Persona

Dopo qualche anno di silenzio e sporadiche collaborazioni, torna sulla scena musicale **Marracash** con il disco *Persona*. È un *concept album* in cui, brano dopo brano, l'artista racconta di sé e del mondo che lo circonda usando elementi del corpo (ogni traccia è intitolata con un elemento).

Si apre con i denti, ciò che si cela dietro un sorriso e le insicurezze presenti nel *rapper* di Barona Sud. Torna a ribadire il suo quartiere, a ricordare da dove arriva e gli amici con cui è cresciuto negli anni.

### Le Collaborazioni

Molte le collaborazioni, tra cui:

*   **Coez** ha l’arduo compito di accompagnarlo in *Quelli Che Non Pensano*, il cui organo umano prescelto è il cervello. Viene utilizzato e suonato il celebre *beat* del vate **Frankie HI-Nrg MC**, ma le parole vengono totalmente cambiate, dando un doppio significato al brano:
    1.  Che anche i mostri sacri possono essere rimaneggiati.
    2.  Una nuova chiave di lettura: quel brano, un’invettiva contro gli arrampicatori sociali, ha oggi un nuovo strumento (i social) che ha ampliato quel senso di solitudine ed ego che si contrastano puntualmente, proprio nella mente di ognuno di noi.
*   **Massimo Pericolo** è tra i vincitori del disco, se così si può dire, unendo il sentimento di due artisti che hanno sofferto ma che si sono trovati finalmente a cambiare vita. È la rivelazione *rapper* del 2019.
*   Il passaggio *romantic* è dedicato all'anima e il duetto è con **Madame**. La *rapper* di recente arrivo sulla scena musicale interseca rime con Marracash, arrivando a raccontare di...

Alcuni pesi massimi della scena rap avrebbero di certo potuto dare ancora più forza a un lavoro che di per sé entra nell’ascoltatore e avvicina all’artista; si percepisce come, in alcuni passaggi, ciò che viene trasmesso è davvero sentito.
