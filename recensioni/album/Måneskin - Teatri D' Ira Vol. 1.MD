 Recensione Måneskin - Teatri D' Ira Vol. 1

**Disco del giorno**

Mi ricordo i quattro romani a *X Factor*; fu un'edizione che seguii anche grazie a loro. Arrivati ai provini ancora minorenni e con un'esperienza da *busker* per le strade romane, nel giro di due mesi e con un percorso in ascesa si trovarono finalisti al Mediolanum Forum di Milano davanti a 20.000 persone, in una scenografia che neanche i migliori gruppi con un’esperienza ventennale.

Da lì, ho sempre ribadito che a causa di scelte sbagliate hanno avuto troppa fretta di “monetizzare” il successo e via di EP e tour nei club. Certo, furono grandi numeri, ma era evidente la mancanza di sostanza e veniva tutto investito sull'immagine (ricordo di un loro video nel *backstage* del Locomotiv in cui avevano 4 parrucchieri, uno a testa, ed erano alla loro quarta data in assoluto).

E poi? Poi, probabilmente loro o il *management* si sono resi conto che, al di là dei numeri, mancava la materia prima. Si sono rintanati per settimane in un casale con annesso studio di registrazione, il Mulino Recording Studio di Acquapendente, al confine tra Lazio e Umbria, e affiancati dal produttore **Fabrizio Ferraguzzo**, hanno inciso quello che è a tutti gli effetti un manifesto di intenti, utilizzando amplificatori a valvola e banchi analogici.

Il risultato è un album di trenta minuti scorrevoli. Se cantassero esclusivamente in inglese e con un altro nome, probabilmente la scena alternativa italiana si starebbe strappando le vesti. **Scorrevoli, attenzione, non il disco del decennio.** Le carenze maggiori sono a livello testuale, incentrati su racconti molto adolescenziali a tratti fiabeschi (d’altronde non arrivano ai 20 anni di età, e la traccia finale lo ribadisce ed è la traccia più inascoltabile), e una pecca: la mancanza di assoli strumentali, che compaiono **UNA SOLA CAZZO DI VOLTA IN 30 MINUTI**.

*Teatri d’Ira - Vol. I* ha due ballad (*Coraline* e *La paura del buio*) che però non riescono a colpire, nonostante gli effetti a sorpresa in chiusura. I migliori momenti sono in *In nome del padre*, una bel...
