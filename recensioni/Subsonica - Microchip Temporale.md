# Subsonica - Microchip Temporale (Opinione non richiesta)

Andiamo dritti al sodo: prova superata a voti alti. Certo, qualche momento è più debole, ma in generale si percepisce che il lavoro svolto è stato intenso. L'album è stato riarrangiato egregiamente. Se le melodie restano quasi identiche alle quattordici tracce del 1999, cambiano le tonalità, si sostituiscono alcuni strumenti e vengono ricalcati passaggi cruciali.

### Tracce Promosse a Pieni Voti (In Ordine):

*   **Lasciati feat. Elisa** (Miglior brano in assoluto)
    Con tutto il rispetto degli altri ospiti, lei è *una Cantante* (con la C maiuscola). Canterebbe in maniera egregia anche la lista della spesa della PAM. Una voce soffice e dolce che aumenta il “sentimento” che già 20 anni fa **Samuel & Co.** volevano trasmettere in questo amore dichiarato verso una fortunatissima donzella.
*   **Discolabirinto (feat. Cosmo)**
    La canzone più stravolta, e a buon diritto, va detto. **Cosmo** nel giro di 5 anni ha cambiato il paradigma dell’elettronica italiana, qui la riadatta e la rende di durata doppia, in una progressione che porta l'ascoltatore a muoversi tra *djembè* e *synth* distorti perfettamente amalgamati.
*   **Tutti i miei sbagli (feat. Motta)**
    La *hit* che ha fatto saltare piazze e palazzetti viene trasposta in acustico. L’ospite è adattissimo, è nel suo mondo, canta a suo agio, perfetto.
*   **Il mio DJ (feat. Achille Lauro)**
    Più viene criticato e più godo. **Achille Lauro** resta una delle rivelazioni più prorompenti di quest’annata, dal Concerto del Primo Maggio 2018 a Sanremo per arrivare ai palazzetti.

### Poteva Andare Peggio, Ma Si Poteva Fare di Più:

*   **Depre (feat. Myss Keta)**
    L'elenco cantato di antidepressivi mi ha sempre fatto urlare tantissimo. Ci fu un *tour* in cui i Subsonica, durante la sua esecuzione, indossavano i camici da medico e andavano a ritmo col brano, talvolta coinvolgendo gente dello *staff*. Io ora spero di vedere Myss Keta comparire in quel siparietto e accompagnarli.
*   **Liberi Tutti (feat. Lo Stato Sociale)**
    Ho il sospetto che la scelta sia stata consequenziale: la canzone è sempre stata una delle più politiche della band e in Italia di gruppi politicamente schierati...
