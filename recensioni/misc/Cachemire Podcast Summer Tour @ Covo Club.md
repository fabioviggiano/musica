# Cachemire Podcast Summer Tour 
## Edoardo Ferrario & Luca Ravenna
#### 01/01/1990
## Il Covo, Bologna

---

### Cappello per chi non conosce Cachemire

Da qualche mese, come presumo tantissimi, sono finito nel vortice dei podcast scoprendo quanti programmi di qualità esistono: certo Barbero, certo *Demoni Urbani*, magari l’informazione di *“In 4 minuti”* o *“Parliamo di cose”* con Jakidale.  

Ma da quando è arrivata la morbidezza del **Cachemire Podcast**, non ce n’è stato più per nessuno.  

Due stand-up comedian, due amici da una vita, che si sono messi attorno a un tavolo e, tra uno spritz e un paio di tramezzini, puntata dopo puntata hanno discusso di qualsiasi argomento. Da metà stagione in poi, anche con ospiti. Tutto con un taglio ironico grazie alla bravura dei due nelle imitazioni, nei dialetti, nell’improvvisazione e alla gavetta di oltre 10 anni sui palchi di tutta Italia.

> “Fine cappello per chi non conosce ancora Cachemire Podcast”

Un appuntamento fisso del **venerdì**, fruito nei modi più disparati. Personalmente, appartengo alla categoria “corsa con soffocamento”: più di una volta, ai Giardini Margherita, ho iniziato a ridere in piena corsetta, senza fiato. Non chiedetemi come apparissi da fuori, probabilmente uno spettacolo comico a sé.

---

### Recensione della Data Zero Zero

Quello che serve è una recensione **morbidissima** della prima data del **Cachemire Podcast Summer Tour**.  

Il duo comico, **Edoardo Ferrario e Luca Ravenna**, dopo il successo della versione digitale del loro spettacolo, ha deciso di proseguire questa esperienza dal vivo. Al **Covo** c’era un’adrenalina evidente: dopo quasi 30 puntate, vederlo tutto dal vivo è stata la ciliegina sulla torta.

Ad introdurre lo spettacolo ci hanno pensato le loro voci, come in ogni stand-up: avrebbero dovuto aprire lo show, ma hanno deciso di farlo da soli con una serie di sketch in mini-podcast, passando dai temi sulle frequenze FM, a quelli sull’orgasmo femminile, fino alle TikToker, senza alcun riferimento al fatturato. Assolutamente no!

Uno spettacolo dal vivo, certo, ma senza dimenticare i fondamentali che hanno reso grande lo show: il supporto audio di **Carmelo Avanzato**, il video di **Tahir Rocc**, la presenza delle consorti e la possibilità per tutti di intervenire con un microfono.

La **prima ora** è stata quasi interamente tra i due e il cast, per poi aprirsi gradualmente verso il pubblico, affrontando gli argomenti segnati in scaletta:  
- Il DAMS  
- L’odio tra Modena e Bologna  
- Il triste destino di un suino in Emilia Romagna

Il cavallo di battaglia di **Luca Ravenna** emerge con l’improvvisazione, rendendo ogni spettacolo unico. Nella **seconda ora**, con il pubblico sempre più coinvolto, si respirava una mancanza d’aria, segno di una sala completamente immersa nell’energia del duo.

18 euro spesi benissimo. Al termine, passando accanto a **Tahir**, non abbiamo resistito a urlargli un “**Daje!**” fortissimo prima di filare in bici verso il centro.

---

### Conclusione

Che esperienza, che bellezza.  
**Andate a vederlo, porca miseris!**
